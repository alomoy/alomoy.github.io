--- 
title: "বাইবেল স্টাডি"
author: "আহমদ বিন রফিক"
date: "2021-07-18"
site: bookdown::bookdown_site
output:
  bookdown::gitbook:
    lib_dir: assets
    split_by: section
    config:
      toolbar:
        position: static
documentclass: book
biblio-style: apalike
link-citations: yes
github-repo: https://github.com/alomoy
description: "বাইবেলের বিষয়ভিত্তিক অনুচ্ছেদ সংকলন"
---

# বাইবেল কী? {- #about-bible} 

শাব্দিকভাবে বাইবেল অর্থ বইসমূহ। আসলেই বাইবেল অনেকগুলো বইয়ের সমাবেশ। বর্তমান খৃষ্টীয় বাইবেল দুটি ভাগে বিভক্ত। ওল্ড ও নিউ টেস্টামেন্ট (Old & New Testament)। প্রোটেস্টেন্ট খ্রিষ্টানদের মতে ওল্ড টেস্টামেন্টে ৩৯টি বই আছে। আর ক্যাথলিকরা বলেন, বই আছে ৪৬টি। ওল্ড টেস্টামেন্টের প্রথম ৫টি বইয়ের নাম যথাক্রমে জেনেসিস, এক্সোডাস, লেভিটিকাস, নাম্বারস ও ডিউটোরনমি। এই পাঁচটি আবার একত্রে বলা হয় তাওরাত। যেটা নাযিল হয়েছিল হযরত মুসার (আ) ওপর। বলাই বাহুল্য, এই প্রথম পাঁচটি বইই ইহুদিদের মূল ধর্মগ্রন্থ। মুসার (আ) পরের কোনো নবীকে তারা স্বীকার করে না। আবার হযরত ঈসা (আ) নতুন কোনো আইন নিয়ে আসেননি (আল্লাহর ইচ্ছাতেই) বলে হযরত মুসা (আ) ও তাঁর পরে ও ঈসার (আ) আগে আসা সকল নবীদের আসমানী কিতবাগুলো হযরত ঈসার (আ) উম্মতের জন্য প্রযোজ্য ছিল। 

আর এদিকে নিউ টেস্টামেন্ট হলো আমরা মুসলমানরা যেটাকে ইঞ্জিল বলে জানি। এতে আছে ২৭টি বই। প্রধান চারটি বই (গসপেল) লিখেছেন মথি (Mathew),মার্ক (Mark), লূক  (Luke)ও যোহান (John)। 

### খ্রিষ্টানদেরকে ইসলাম কীভাবে দেখে? {- #islam-on-christians} 

আল্লাহ সুরাহ মায়িদায় বলেন:

> وَلَتَجِدَنَّ اَقۡرَبَهُمۡ مَّوَدَّةً لِّلَّذِيۡنَ اٰمَنُوۡا الَّذِيۡنَ قَالُوۡۤا اِنَّا نَصٰرٰى‌ؕ ذٰلِكَ بِاَنَّ مِنۡهُمۡ قِسِّيۡسِيۡنَ وَرُهۡبَانًا وَّاَنَّهُمۡ لَا يَسۡتَكۡبِرُوۡنَ

>অর্থ: যারা ঈমান এনেছে আপনি তাদের সাথে বন্ধুত্বের ব্যাপারে সবচেয়ে নিকটে পাবেন তাদেরকে যারা বলে, 'আমরা খ্রিষ্টান বা নাসারা (সাহায্যকারী)। এর কারণ তাদের মধ্যে রয়েছে আলেম ও সংসারবিরাগী দরবেশ। আর তারা অহঙ্কার করে না। 
> 
> ---     [সুরাহ আল মায়িদা ৫:৮২](http://tafheembangla.com/index.php/quran?show=quran&surah_no=5&limitstart=81)

এভাবে ইসলাম বলছে, মুসলমানদের জন্যে বন্ধুত্বের দিক থেকে খ্রিষ্টানরাই সবচেয়ে নিকটে। এ কারণেই রাসুল (সা) মক্কী জীবনের সময়ে সংঘটিত রোম-পারস্যের যুদ্ধে অগ্নিপূজক ইরানিদের বদলে খ্রিষ্টধর্মের রোমকদের বিজয় কামনা করেছিলেন। 

এছাড়াও আহলে কিতাবদের মধ্যেও অনেকেই মুহাম্মাদের (সা) বাণীর সত্যতা বুঝতে পেরে তাঁর ওপর ঈমান আনে। 

> وَاِنَّ مِنۡ اَهۡلِ الۡكِتٰبِ لَمَنۡ يُّؤۡمِنُ بِاللّٰهِ وَمَاۤ اُنۡزِلَ اِلَيۡكُمۡ وَمَاۤ اُنۡزِلَ اِلَيۡهِمۡ خٰشِعِيۡنَ لِلّٰهِۙ لَا يَشۡتَرُوۡنَ بِاٰيٰتِ اللّٰهِ ثَمَنًا قَلِيۡلاً‌ؕ اُولٰٓٮِٕكَ لَهُمۡ اَجۡرُهُمۡ عِنۡدَ رَبِّهِمۡ‌ؕ اِنَّ اللّٰهَ سَرِيۡعُ الۡحِسَابِ


> অর্থ: আহলে কিতাবদের মধ্যেও এমন লোক আছে যারা আল্লাহর উপর ঈমান আনে। এছাড়াও ঈমান আনে যা তোমার প্রতি নাযিল করা হয়েছে তার প্রতি এবং যা তাদের প্রতি নাযিল করা হয়েছে তার প্রতি। তারা আল্লাহর সামনে বিনয়াবনত থাকে। তারা আল্লাহর আয়াতকে সামান্য দামে বিক্রি করে না। তাদের জন্যে তাদের প্রতিপালকের কাছে রয়েছে প্রতিদান। আল্লাহ হিসাব গ্রহণে দেরি করেন না। 
> 
> --- [সুরাহ আলে ইমরান ৩:১৯৯](http://tafheembangla.com/index.php/quran?show=quran&surah_no=3&limitstart=198)

## মুসলমানদেরকে কি বাইবেল মানতে হবে? {- #following-bible} 

পবিত্র কুরআন নাযিলের সাথে সাথে আগের সকল আসমানী কিতাব রহিত হয়ে গেছে। কুরআনের সাথে কিছু মিলে গেলে সেটা কুরআনে আছে বলে তবেই মানতে হবে। [সুরা সফের ৬ নং আয়াতে] (https://tanzil.net/#61:6) আল্লাহ বলেছেন, ঈসাকে (আ) পাঠানো হয়েছিল বনী ঈসরাইলদের কাছে। কাজেই ঈসার (আ) কথা ও কাজ আমাদের জন্য অনুসরণীয় নয়, যদি না তাঁর কোনো নির্দেশনা মুহাম্মদের (সা) কথা ও কাজের সাথে মিলে যায়। 
